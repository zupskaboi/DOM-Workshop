**Traversing the DOM with JavaScript**

Een goede JavaScript-ontwikkelaar (frontend ontwikkelaar) moet weten hoe hij of zij het DOM moet doorlopen - dat is het selecteren van een element uit een ander element. (Dus niet iedere keer beginnen met document.querySelector, maar begin bij de plek waar je nu bent).

Na het doornemen van de video's van [Traversy Media](https://www.youtube.com/playlist?list=PLillGF-RfqbYE6Ik_EuXA2iZFcE082B3s), is het tijd om even te kijken of je het ook echt hebt begrepen. In de video's ging het over het manipuleren van het DOM, dat is het aanpassen van de inhoud van je webpagina. De [JavaScript DOM Manipulation Course](https://www.freecodecamp.org/news/javascript-dom-manipulation/) van freeCodeCamp is ook een goede en uitgebreide cursus om je kennis op niveau te brengen. Maar voor je een element of elementen kan aanpassen (manipuleren) dien je eerst het element of elementen geselecteerd te hebben. dat gaan we eerst goed onder de knie krijgen.

Probeer de volgende 10 oefeningen te maken:	
Selecteer .characters met document.querySelector
1. (Deze krijg je cadeau van mij upsidedownface. Zie het ZIP bestand).	
2. Selecteer .humans uit .characters
3. Selecteer alle mensen met querySelectorAll, beginnend bij .humans
4. Selecteer alle hobbits met de children selector
5. Selecteer Merry (de hobbit)
6. Selecteer .vijanden uit Sauron
7. Selecteer de .characters div van Nazgûl
8. Selecteer Elrond uit Glorfindel
9. Selecteer Legolas uit Glorfindel
10. Selecteer Arwen uit Glorfindel

Maak gebruik van de volgende selectors, maar begin steeds op de aangegeven plek in de vraag.
De selectors zijn: querySelector, querySelectorAll, children, parentElement, closest, nextElementSibling, previousElementSibling, index (van een array).

Na het selecteren van het element of de elementen, kan je ze ook manipuleren. Zorg dat een element verdwijnt, geef het een andere kleur, pas de tekst aan of voeg een nieuwe element toe in de lijst. Je kan ook de attributen van het geselecteerde element aanpassen. Voeg bijvoorbeeld een class toe of verwijder er één uit de classList. Kan je de lijst ook een mooie titel (heading 2) geven? Het css bestand heeft geen inhoud. Mocht je het bestand willen opmaken, ga gerust je gang om er iets moois van te maken. Succes!!
